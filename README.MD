Programmeren is voor de gemiddelde mens nog best wel moeilijk. In het begin weten veel mensen nog niet de syntax (hoe je de taal schrijft) helemaal goed, terwijl ze wel weten wat ze willen doen.

Doordat de meeste programmeertalen een best grote leercurve hebben, heb je al snel dat mensen afhaken als ze lang blijven hangen op relatief simpele fouten in de syntax.

Voor dit soort gevallen zou het handig zijn als er een tool is die code genereert aan de hand van jouw instructies. Daarom deze week in de challenge: maak een programma die mensen helpt met programmeren. Via een menu (terminal/webpagina/app) kan de gebruiker opties selecteren voor het genereren en weergeven van code in een programmeertaal van jouw keuze.

*
Maak een functie die de code voor het maken van een variabele genereert en weergeeft. Aan de functie kan de gebruiker meegeven van welk datatype de variabele is en wat je in de variabele stopt. Implementeer minstens de volgende soorten data: string, number, boolean.

**
Maak een functie die de code voor een simpele for-loop voor je genereert en toont. Aan de functie kan de gebruiker meegeven hoeveel iteraties de loop doet. De body (wat tijdens de loop wordt uitgevoerd) van de for-loop mag je nog leeg laten.

***
Zorg ervoor dat je een body kan toevoegen aan je loop. Wil je de waardes printen, of wil je hier een uitwerking op loslaten. Geef de gebruiker meerdere opties.

Bonus
Go Nuts! Implementeer bijvoorbeeld ook if-statements, lists, for loops over lists/associative arrays en/of combinaties van bovenstaande.